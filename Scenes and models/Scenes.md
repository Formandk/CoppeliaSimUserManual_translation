
# Сцени

У порівнянні з [моделями](./Models.md), сцена може містити усі ті ж елементи, та на додачу деякі інші специфічні для неї:
- [Середовище](../Environment/Environment.md)
- [Головний скрипт](https://www.coppeliarobotics.com/helpFiles/en/mainScript.htm)
- [Сторінки та види](<../User_Interface/Pages and views.md>)

Сцена або наповнення сцени можуть бути переглянуті за допомогою [об'єкта, доступного для перегляду](https://www.coppeliarobotics.com/helpFiles/en/viewableObjects.htm), доданого на вид, який у свою чергу зберігається на [сторінці](<../User_Interface/Pages and views.md>). Коли створюється нова сцена (через [File > New Scene]), вона містить наступні елементи:
- Кілька [об'єктів камери](https://www.coppeliarobotics.com/helpFiles/en/cameras.htm): камери дозволяють _бачити_ сцену, якщо вони додані на вид.
- Кілька [об'єктів освітлення](https://www.coppeliarobotics.com/helpFiles/en/lights.htm): без освітлення сцена буде дуже темна та ледь помітна.
- Кілька [видів](<../User_Interface/Pages and views.md>): вид асоційований із камерою та відображає те, що _бачить_ камера. Види зберігаються на сторінках.
- Кілька [сторінок](<../User_Interface/Pages and views.md>): сторінка зберігає один чи кілька видів.
- [Середовище](../Environment/Environment.md): середовище має такі властивості, як навколишнє освітлення, туман, фоновий колір і т.д.
- Поверхня: на поверхні знаходяться [об'єкти](https://www.coppeliarobotics.com/helpFiles/en/objects.htm), згруповані у моделі.
- Початковий [головний скрипт](https://www.coppeliarobotics.com/helpFiles/en/mainScript.htm): початковий головний скрипт дозволяє запускати найпростіші симуляції без необхідності мати [дочірні скрипти](https://www.coppeliarobotics.com/helpFiles/en/childScripts.htm). Дочірній скрипт, який може бути доданий на сцену пізніше, буде також автоматично виконаний, тобто викликаний головним скриптом, у тому випадку, якщо він буде явно асоційований з об'єктом на сцені.

Сцени можуть бути відкриті (завантажені) за допомогою [File > Open Scene...] та збережені за допомогою [File > Save Scene] або [File > Save Scene as]. Файли сцени ("*.ttt"-файли) також підтримують drag-and-drop операції між вікном провідника та вікном застосунку. На файли сцени також можна натистнути двічі, у випадку чого вони запустять програму CoppeliaSim та відкриються.
